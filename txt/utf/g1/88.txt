Maagang-maaga gumising si nanay upang maghanda ng
almusal. Pagkatapos kumain, inihanda niya ang mga
kakailanganing kagamitan sa paglalaba.
Habang matiyagang naglalaba si nanay ay palihim ko
siyang minamasdan. Una, ihiniwalay niya ang mga puti sa dekolor na damit at ibinabad nang mahigit sa 30 minuto sa
batyang may tubig at sabon. Pangalawa, inisa-isa niyang
kinusot ang mga damit. Sumunod, binanlawan niya ito ng 3-
4 na beses hanggang matanggal ang bula. At panghuli,
pinigaan niya nang husto, ipinagpag, bago isinampay sa
sampayan.
Bagaman, pagod sa paglalaba ay makikita mo pa rin sa
kanyang mukha ang kasiyahan. Tanghali na ng natapos
siyang maglaba.
Pagsapit ng hapon, pumunta na siya sa palengke upang
bumili ng mga sangkap sa pagluluto ng hapunan.
Sa dami ng mga gawain maghapon, kasinglakas at tibay
ng loob niya si Darna. Kaya saludo ako kay nanay.
