Sa isang tahimik na lugar ng San Juan , nakatira ang mag-anak nina Mang Isko at Aling Saling. Sila ay may dalawang anak na sina Marina at Mario. Kilala ang
mag-anak, sapagkat taglay ng mga ito ang kabutihang–loob.

“Marina, bakit gising ka na?,”tanong ni Aling Saling.
“Tutulong po ako sa paghahanda ng mga paninda ninyo, Inay”, sagot ni Marina.
“Huwag na anak, bumalik ka sa higaan mo, dahil masyado pang maaga, may pasok pa kayo sa paaralan,”tugon ni Aling Saling.
“Hindi po Inay. Maghahanda na lamang po ako ng almusal natin para makakain po kayo ni Itay bago kayo umalis,” sagot ni Marina.
Naku! Umaga na pala!” sabay bangon ni Mario. “Dumating na po ba si Itay galing sa pangingisda, Ate Marina?” tanong ni Mario.
“Oopps...dahan-dahan lamang, wala pa si Itay, at madaling araw pa Mario”, ang sagot ni Marina.

Nakangiting nakamasid si Aling Saling sa kanyang mga anak at buong kababaang-loob na nagpasalamat sa Maykapal sa biyayang pinagkaloob nito.


“Aling Saling! Aling Saling!,” sigaw ng mga kapitbahay nina Mang Kanor at Aling Saling. Nagkatinginan at sabay sabay na dumungaw ang mag-ina sa bintana.
“Bakit Kareng, anong problema? Bakit ka’y aga napasugod kayo rito sa aming bahay?” Nagtatakang tanong ni Aling Saling.
“Aling Saling, nakita ni Mang Isko ang bangkang ginamit ni Mang Kanor na nagpalutang-lutang sa dagat at wala na roon si Mang Kanor”.
“Ha! Anong sinabi mo? Anong nagpalutang-lutang? ‘Di ba sabay kayong pumalaot kagabi ni Kanor, Isko?” naguguluhang tanong ni Aling Saling.
“Itay! Tay! Tay!,”umiiyak na sambit nina Marina at Mario.
“Huminahon kayo, pakinggan muna natin si Isko para malaman natin kung ano ang nangyari”, sabi ni Aling Karen. Habang isinasalaysay ni Mang Isko ang buong pangyayari ay patuloy sa pag-iyak sina Marina at Mario.

“Kumalma muna kayo mga anak, paniguradong may tumulong kay Itay Ninyo,” mahinahong pagpapakalma ni Aling Saling kina Marina at Mario.
“Mas makabubuti siguro na pumunta na tayo sa barangay upang masimulan na ang paghahanap kay Kanor,” pagbibigay solusyon ni Aling Saling.
“Tama ka Aling Saling hangga’t maaga pa mahanap na natin si Mang Kanor,” pagsang-ayon ni Aling Karen.
Humayo na ang pamilya ni Aling Saling kasama si Aling Karen patungo sa barangay upang maiulat na ang pagkawala ni Mang Kanor, kung saan siya huling nakita at sana’y mahanap na siya.

Nagsimula na ang paghahanap kay Mang Kanor ngunit dalawang araw na ang nakalipas ay hindi pa siya natatagpuan .
“Nay, hindi pa rin po ba nakikita si Itay?” tanong ni Mario.
“Nag-aalala po ako Inay kung saan na ngayon si Itay,” malungkot na tugon ni Marina. “Ako rin po, baka ano na po nangyari kay Itay,” malungkot din na sabi ni Mario.
“Ipagdasal na lang natin mga anak na sa madaling panahon ay makita na ang inyong ama,”sagot ni Aling Saling.
“Opo!” tugon ni Marina. “Dapat ipagdasal natin araw-araw na makita na si Itay, Ate!” maligayang sabi ni Mario.

“Sige pangako, simulant na natin ngayon Mario,” sagot ni Marino. Nagdasal ang magkapatid nang mataimtim na san’ay matagpuan na ang kanilang ama. Araw-araw na nila itong ginagawa bilang pagtupad sa pangakong kanilang sinasabi.

“Fish cracker kayo riyan!” Malakas na sigaw ni Marina.
“Ale , fish cracker po oh! Manong, baka gusto ninyo po ng fish cracker,” pag-aalok ni Mario.
“Kayo talaga, umuwi na kayo at gawin ninyo na ang mga takdang aralin ninyo,” paguutos ni Aling Saling.

“Hindi po Nay, tapos na po. Ginawa na po naming sa paaralan kanina,” sagot naman ni Mario.
“Para po makatulong kami sa inyo at para po malaman naming agad kung nakita na po si Itay,” tugon naman ni Marina.
“Huwag kayong mag-alala mga anak, ang lahat ay nagtutulungan upang makita na ang Itay Ninyo,” pampalakas loob na sagot ni Aling Saling.
“Talaga po, Nay?” sabay na tanong ni Mario at Marina. “Oo naman, mas madaling masosolusyonan ang problema kung may pagkakaisa,” sagot ni Aling Saling.

Ang pamilya ni Aling Saling ay patuloy sa pagdadasal upang makita na si Mang Kanor at ang kanilang mga kapit-bahay naman ay tumulong sa paghahanap.

Ang ibang kasamahan ni Mang Kanor na mangingisda kabilang si Mang Isko ay pumalaot na at nagbabakasakaling mahanap siya. Habang ang kanilang mga kapitbahay ay nagtatanong-tanong na sa mga kakilala upang mapadali ang paghahanap kay Mang Kanor.

“Aling Saling! Aling Saling! Aling Saling!” Malakas na tawag ni Aling Karen na bumubulabog sa lahat. 
“Bakit Kareng? May problema ba?” magtatakang tanong ni Aling Saling.
“Hindi problema kundi isang magandang balita! May nabalitaan akong may naiulat daw na may isang lalaking natagpuan malapit sa dagat at dinala ito sa malapit na ospital” masiglang balita ni Aling Kareng.
“Talaga? Baka si Mang Kanor na ‘yon,” tugon naman ni Aling Saling.
“Baka si Itay po ‘yon , Nay” sabi ni Marina.” Buti pa at puntahan natin at makumpirma kasi malakas ang kutob ko na si Kanor talaga iyon” sagot naman ni Aling Kareng.

Narinig ito ng mga kasamahan nila sa palengke kung kaya’t sumama rin ito kina Aling Saling. Nang kumalat ang balita, ang mga kapitbahay at kasamahan ni Mang Kanor ay pumunta rin sa ospital upang malaman kung si Mang Kanor nga ba talaga ang natagpuan na lalaki.

“Mang Kanor!” Malakas na sigaw ng lahat.
“Salamat at ligtas ka Kanor, nag-aalala ang lahat” sabi ni Aling Saling.
“Natagpuan ako dahil sa inyo, kung hindi ninyo sinabi sa barangay at hindi kayo tumulong sa paghahanap baka nasa dagat pa ako ngayon. Maraming Salamat,” tugon ni Mang Kanor.
“Ang mahalaga po ay nandito kayo at ligtas Itay,”sambit ni Marina at yinakap si Mang Kanor.
“Oo nga anak,” tugon naman ni Mario at yumakap na rin.
Sa kasiyahan na natagpuan na si Mang Kanor, nagyakapan ang mag-anak na may pasasalamat at kasiyahan.
Nagtulungan ang mga bawa’t isa upang tugunin ng mapagpalang palad ng Panginoon ang kanilang Panalangin.