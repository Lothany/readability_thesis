Black-out.

Nagmamadaling tinungo ni Onyok ang kusina upang kumuha ng kandila, para tapusin ang mga paghahanda para sa pagpapakitang-turo kinabukasan.

Dahan-dahan niyang binuksan ang lumang aparador at tumambad sa kaniya ang isang pamilyar na bagay- ang lumang gasera.

Sinindihan niya ito, at habang unti-unting lumiliwanag, bumalik sa kaniyang alaala ang mga tagpo ng kaniyang kabataan.

Alas 5:30 ng hapon, ika-17 ng Mayo 2004, sa baryo ng Lunen, bayan ng Tupi, Timog Cotabato, naghahabulan sina Onyok kasama ang mga nakatatandang kapatid, ang kambal na sina Marie at Saly. Pabalik na sila ng bahay mula sa pagbili ng

‚ÄúMga anak, halina kayo at tayo‚Äôy maghahapunan na!‚Äù pagtawag ni Aling Maria habang sinisindihan ang gasera.

‚ÄúHappy Birthday to you! Happy Birthday to you!‚Äù masayang awit ni Marie, binabati si Onyok na nagdiriwang ng kanyang ikaanim na kaarawan. ‚ÄúHipan mo na ang iyong keyk, Onyok, at humiling!‚Äù pabirong sabi ng kambal habang inilalapit ang gasera at kanin na tila kandilang hinihipan sa isang keyk.

‚ÄúAng hiling ko sana ay magkaroon na kami ng sariling ilaw at sana ay magkaroon na rin kami ng telebisyon, hiling ni Onyok.

Masaya niyang hinipan ang gasera, at sabay-sabay silang nagtawanan nang mapagtantong nila na nawalan na sila ng ilaw. Muling sinindihan ni Aling Maria ang gasera, at sila‚Äôy naghapunan na. Ang mga ngiti sa kanilang mga labi ay nagpaalala na sa kabila ng mga simpleng bagay, marami pa rin silang dahilan para maging masaya. 

Pagkatapos kumain, naghugas ng mga pinggan ang magkakapatid at agad silang nagtakbuhan patungo sa kanilang kapitbahay nang marinig nilang nagsisimula na ang paborito nilang palabas sa telebisyon. ‚ÄúMarie! Onyok! Halina kayo! Nagsisimula na ang Marina!‚Äù sigaw ni Saly.

Pagdating sa tahanan ng kapitbahay, kaniya-kaniya silang naghanap ng puwesto sa may bintana upang makapanood.

‚ÄúWow, ang saya namang lumangoy sa kailaliman ng dagat!‚Äù ani ni Marie. ‚ÄúOo nga, ate! Ang sarap pagmasdan ng mga isda at mga halamang dagat,‚Äù sambit naman ni Onyok. Ngunit ilang minuto pa lamang ang lumipas, ang mga ngiti sa kanilang labi ay napalitan ng lungkot nang sila ay pagsarahan ng bintana.

Malungkot na umuwi ang magkakapatid dahil hindi nila natapos ang paboritong palabas. Isa-isa silang pumasok sa kanilang munting tahanan at umupo na lamang sa mesa habang nakatitig sa gasera.

‚ÄúGusto nyo bang makakita ng mahika?‚Äù masayang tanong ni Saly sa mga kapatid. ‚ÄúAnong mahika ba ‚Äòyan, ate?‚Äù tanong ni Onyok. ‚ÄúTingnan niyo, may isang malaking ibon sa ating dingding!‚Äù mayabang na pagpapakitang-gilas ni Saly. Namangha ang kaniyang mga kapatid kaya sinubukan na rin nilang gayahin ang ipinakita niya.

Masaya nilang pinaglaruan ang liwanag na dulot ng gasera, ang mga simpleng anino sa dingding ay naging kanilang laruan ng gabing iyon, puno ng tawanan ang kanilang munting tahanan. 
Nawili ang magkakapatid sa paglalaro ng gasera hanggang mapansin nilang paubos ang gaas nito, hudyat na kailangan na nilang matulog. Habang magkasamang tinititigan ang palamlam na apoy ng gasera, napatanong sila sa isa‚Äôt isa kung ano ang kanilang mga pangarap sa buhay. ‚ÄúPaglaki ko, gusto kong maging isang fashion designer sa ibang bansa at mamuhay roon nang masaya, katulad ng napapanood natin sa telebisyon nina Aling Chona,‚Äù masayang paglalahad ni Saly habang nakapikit. ‚ÄúAko naman, paglaki ko, gusto kong maging matapang at malakas, para maipagtanggol ang mga naaapi,‚Äù bulalas ni Marie.

‚ÄúIkaw ba, Onyok, anong gusto mo paglaki mo?‚Äù sabay
na pagtatanong ng kambal. ‚ÄúPaglaki ko, gusto kong bumili ng telebisyon na kasinlaki ng dingding natin, magkaroon ng malaking laruan na kasinlaki ko, at magkaroon ng sariling kuryente at malalaking ilaw para maging maliwanag na maliwanag ang ipapatayo kong bahay na mala-palasyo sa laki,‚Äù buong pagmamalaking tugon ni Onyok.

Naging mahirap ang pamumuhay ng kanilang pamilya. Araw-araw, nilalakad ng magkakapatid ang kilo-kilometrong daan papuntang paaralan. Sa tuwing recess, kapag walang baon, kaniya-kaniya silang pumupunta sa silid ng kanilang tiyahin na guro, umaasa na makahingi ng perang pambili ng saging at juice. Pagkatapos ng eskuwela, dadaan muna ang magkakapatid sa isang malaking tindahan, kung saan nagtatrabaho bilang labandera ang kanilang ina, upang mangutang ng bigas, sardinas, at noodles para may makain sa susunod na araw. Sa pagsapit ng gabi, magsisindi na naman sila ng gasera para makapaghapunan at magawa ang kanilang mga takdang-aralin.

Pitong taon ang nakalipas nang makapagtapos ng sekundarya ang kambal at naisipan ng kanilang magulang na patigilin muna sila sa kanilang pag-aaral at pansamantalang manirahan sa kanilang tiyahin sa Lungsod ng Heneral Santos.

Tanging si Onyok, na nasa ikawalong baitang sa
sekundarya, ang naiwan sa tabi ng kanyang ina.

Aandap-andap ang liwanag ng gasera dahil sa kulisap na tila nakikipaglaro sa apoy, habang ang mga bahay ay maliwanag na maliwanag dahil sa de-kuryenteng ilaw. Binaling niya ang tingin sa gaserang nakapatong sa puting plato na may tubig, inihanda upang dito mahulog doon ang mga kulisap na dadapo sa gasera.

Nakita niya ang mga patay na insekto sa tubig, at sa kaniyang isipan, malinaw niyang binitiwan ang pangako: ‚ÄúMagtatagumpay ako. Darating din ang liwanag sa aming buhay. Hindi ako magiging katulad ng mga insektong ito, na hinayaang mawala ang pag-asang mamuhay nang maginhawa.‚Äù

Patuloy siyang nagsumikap sa kanyang pag-aaral, kahit na tuwing hapon ay kailangan niyang maglakad ng kilo-kilometro pauwi sa kanilang tahanan, umulan man o bumagyo.

Sa kabila ng hirap, hindi siya tumigil sa pag-abot ng kaniyang mga pangarap. Matagumpay siyang napabilang sa Top 10 ng kanilang klase. Nakapagtapos siya ng Senior High School bilang With Honors, nakapasa sa entrance exam ng isang unibersidad, at nagkamit ng scholarship. 

Ikalabing walo na kaarawan ni Onyok, sumama na rin siya papuntang Lungsod ng General Santos upang makapag-aral sa kolehiyo. Dahil sa kakapusan ng pera at kamahalan ng pamasahe. Isang beses lamang sa isang buwan umuuwi si Onyok sa kanilang tahanan sa probinsya.

Minabuti niyang manirahan sa kaniyang tiyahin habang tumulong sa pagbebenta ng sagin Ke aw pagkatapos ng kaniyang klase upang magkaroon ng allowance at makalibre sa pagkain at tirahan. Pag-aaral at pagtatrabaho ang naging buhay ni Onyok hanggang sa
makapagtapos sa kolehiyo, at maging isang ganap na guro.
‚ÄúGaano man kadilim ang buhay, mayroon pa ring liwanag na naghihintay.‚Äù Sabay-sabay na pagbasa ng mga mag-aaral ng ikatlong baitang sa kuwentong ipinabasa ng kanilang guro. ‚ÄúMagaling, Sir Jayson!‚Äù, pagbati ng kaniyang punongguro pagkatapos ng kaniyang matagumpay na pagpapakitang turo. ‚ÄúMaraming Salamat po, Sir!, masayang saad naman ni Onyok. ‚ÄúNawa‚Äôy patuloy kang magsilbing inspirasyon para sa ating mga mag-aaral dito sa Pao-Pao‚Äù.

Habang naghahanda si Onyok pauwi, biglang nawala ang kuryente. Kahit madilim, nakita niya ang mga batang masayang naghahabulan. Sa paligid, unti-unting lumiwanag ang mga tahanan, dala ng mga nakasinding kandila at gasera, na tila nagbibigay-buhay sa tahimik na kalye.

Naalala ni Onyok ang kaniyang mga nakatatandang kapatid na sina Saly at Marie. Si Saly ay masaya at matagumpay na nagtatrabaho sa Europa, habang si Marie naman ay kakapasok pa lamang sa serbisyo bilang isang pulis.
Biglang tumunog ang kanyang telepono, pinutol ang kaniyang pagmumuni-muni. Hello, Mang! Nasaan na kayo? Hintayin nyo na lang po ako diyan sa mall, upang mabili na natin ang TV na napili ninyo,‚Äù sambit ni Onyok,
may kasamang ngiti sa kaniyang labi.