Ang pagdiriwang ng pistang bayan ay labis na nagugustuhan ng mga Pilipino.
Bago pa dumating ang kapistahan ay abala na ang mga tao sa paglilinis ng kanikanilang mga tahanan, naglalagay ng mga dekorasyon sa mga lansangan, at naghahanda ng mga pagkain.

Sa madaling-araw ng pista maririnig ang ingay ng mga baboy, kambing, itik,
manok, bibe, baka, at iba pang hayop na kinakatay.

Sa araw ng kapistahan, makikita ang matatanda at mga bata na masayang
nanonood ng parada at sumasakay sa ibaâ€™t ibang uri ng sasakyang umiikot.

Masaya rin silang pumupunta sa bahay ng mga kamag-anak at kaibigan upang pagsaluhan ang inihandang pagkain.

Sa gabi, sumasama sila sa prusisyon at nanonood ng palabas. Pagkatapos
ng pista, masaya silang naglilinis ng tahanan, nagliligpit ng mga pinagkainan at nagkukuwenta ng pinagkagastusan, subaliâ€™t makikita mo naman sa kanilang mga mukha ang labis na kaligayahan.

