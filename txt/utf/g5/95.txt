Noong bata pa lamang si Andrea, lagi na siyang namamasyal sa palibot ng
kanilang tumana. Pangarap niyang malibot ang mga sikat na pasyalan sa buong Pilipinas. Mahirap lamang sila kaya naman siya ay nagsunog ng kilay sa pag-aaral upang makamit ang kaniyang pangarap na maging isang flight stewardess nang sa gayon ay malibot niya ang mga gusto niyang makita at mapasyalang lugar. Sa kaniyang pagsusumikap siya’y nagtapos ng pag-aaral at agad na nakahanap ng trabaho pero hindi ang pagiging flight stewardess. Sa buwanang sahod niya ay nagtatabi o nag-iipon siya ng kaunting halaga para sa pinapangarap na papasyalang lugar.

Isa sa mga nasa bucket list niya na puntahan ay ang Palawan. Matatagpuan
dito ang Underground River na nasa Puerto Princesa. Ayon sa kaniyang abasa,
kasama ito sa 7 Wonders of the World dahil sa nakahuhumaling na nagandahan ng kuweba nito. Sabik na sabik niyang puntahan ang mga nasabing lugar lalo na ang makasakay sa naglalakihan at makukulay na bangka papunta sa mga lugar na iyon.

Buwan ng Mayo, summertime ika nga, nag-file ng leave of absence si Andrea
sa pinagtatrabahuhang kumpanya. Kasama ang pinsang si Jade ay pumunta sila sa Puerto Prinsesa, Palawan. “Wow! Sadyang ang gaganda at ang lalaki ng mga bangka rito!” bulalas na sambit ni Andrea habang sakay sila patungong Underground River. Hindi niya alintana ang hampas ng alon habang binabaybay ang napakalawak at matingkad na kulay asul na karagatan, Aliw na aliw si Andrea at Jade na panay ang pagkuha ng litrato sa dinaraanang naglalakihang bato.

Pagdaong na pagdaong ng bangka ay agad na tumalon si Andrea at sabik na
yumakap sa karatula na may nakasulat na Welcome to Underground River at
kumuha ng litrato. Halos nanlaki ang singkit niyang mga mata sa pananabik na makita ang loob ng kuweba. 

Sumakay sila sa pansampuang bangka na may taga sagwan, tourist guide at isang taga hawak ng ilaw na tanglaw sa loob ng kuweba. Manghang-mangha at sabik na sabik na nakikinig si Andrea sa bawat sinasabi ng tourist guide habang nililibot ang kabuuang lawak ng kuweba.

Naglalakihang stalactites at stalagmites ang kaniyang nakita at siya’y aliw na
aliw at buong paghangang kinukuhanan ng litrato ang bawat makita. “Hoy! Andrea!” sigaw ni Jade sa nakatulalang si Andrea habang walang kurap na tinititigan ang unti-unti nilang paglayo sa kuweba pabalik sa kabayanan ng Palawan kung saan sila naka check-in sa isang hotel.

OMG! “Sa wakas, narating din kita Palawan. Akala ko sa panaginip lang kita mararating,” ang sambit ni Andrea na punumpuno ng kagalakan.
