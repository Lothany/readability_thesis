Tuwing Pebrero, ipinagdiriwang ang pista ng mga bulaklak sa Lungsod
Baguio. Kilala rin ito sa tawag na Pista ng Panagbenga. Ang Panagbenga ay
salitang galing sa Cordillera na ang kahulugan ay panahon ng
pamumukadkad ng mga bulaklak. Binibigyang halaga sa pistang ito ang
magagandang bulaklak kung saan kilala ang lungsod na ito.
Nagsimula ang pagdiriwang ng Panagbenga noong 1995. Isinagawa ang
pistang ito para muling maibangon ang Lungsod Baguio mula sa sinapit nito
dulot nang malagim na lindol noong 1990.

Maraming gawain ang makikita sa pagdiriwang ng Panagbenga. Ang
pinakasikat at inaabangang gawain tuwing pista ng bulaklak ay ang parada.
Kasama sa paradang ito ang sayawan sa kalsada at pagtugtog ng mga banda.
Pinakabida sa parada ang mga higanteng karosa na puno ng mga magaganda
at mababangong bulaklak. Sa paggawa ng karosang ito, ipinakikita ng mga
Pilipino ang kanilang pagiging malikhain at pagiging matulungin. Ipinaparada
ang mga ito sa malalaking kalsada ng lungsod. Maraming mga taong galing
pa sa ibaâ€™t ibang bahagi ng Pilipinas ang dumadayo sa Baguio upang
mapanood ito.

