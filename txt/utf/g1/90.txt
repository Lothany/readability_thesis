Si Mila ay isang bagong-lipat na mag-aaral sa Unang
Baitang sa Paaralang Sentral ng Kanlurang Diffun. Ang
kaniyang pamilya ay tubong Isabela ngunit sa
kasalukuyan ay dito na sa Diffun ang hanapbuhay ng
kaniyang mga magulang.

Isang hapon pagkagaling sa paaralan, galak na
galak si Mila na humarap sa kaniyang mga magulang.

“Bakit ang ganda ng ngiti mo Mila?” tanong ng kaniyang
Tatay.
“Sobrang saya ko po ngayon sa aking bagong paaralan!” wika ni Mila. “Bakit mo naman nasabi iyan?” tanong ng kaniyang Nanay. 

“Marami kaming ginawa sa paaralan kasama ang aming mabait na guro. Mababait ang aking mga kaklase kaya madali akong nakiisa sa mga gawain. May ilan na rin akong kaibigan. Masaya ang unang araw ko sa aking bagong paaralan!”

“Mabuti naman kung ganoon anak. Magpakabait ka
lagi. Mag-aral ka nang Mabuti,” wika ng Tatay. 

“Opo Tatay, Nanay, mag-aaral po ako nang mabuti dahil
pangarap kong maging isang guro,” wika ni Mila.

