      Sa kailaliman ng  ng karagatan ng Timog Cotabato ay matatagpuan ang isang malaki at malawak na bahura ng mga koral na tahanan para sa mga sari-saring isda at lamang dagat. Ito ay Paraiso para sa mga isda dahil dito ay kumpleto ang kanilang mga pangangailangan para mabuhay ng mapayapa.
      Isa sa mga nakatira dito ay ang pamilya ni Alice Bariles. Sila ay isang uri ng isda na kabilang sa pangkat ng Yellowfin Tuna. Sila ay hugis torpedo na may madilim na metal na asul na likod, dilaw na gilid, at pilak na tiyan. Mayroon silang napakahabang anal at dorsal fins at finlet na maliwanag na dilaw. Lumalangoy sila ng grupo kasama ang iba pang kasinglaking isda tulad ng kapwa bariles tulad ng skipjack, Bluefins,Dolphin at iba pa.  
      Doon na ipinanganak at lumaki si Alice Bariles kasama ang kanyang mga matatalik na mga kaibigan na si Dolly at Dolpy. Mahal na mahal nila ang kanilang tanahan. Kahit mga bata pa lamang sila ay tumutulong sila pangagalaga at paglilinis nito. Masaya silang namumuhay dito kasi malayang silang nakakapaglaro dito.
      Si Alice ay lumaking mahiyain at walang tiwala sa sarili. Siya ay hindi palakaibigan at takot na sumubok ng mga bagong bagay kasi takot siya na baka makagawa siya ng mali at pagtawanan ng iba.
      Isang araw habang naglalaro ang magkakaibigan ay maroon silang nabalitaan mula sa ibang isda. 
      “Mga Kaibigan may gaganaping paligsahan sa pabilisan sa paglangoy sa susunod na araw. Nais niyo bang sumali?” sabi ng isang isda.
      “Talaga kaibigan? Maraming salamat sa impormasyon.” Sagot ni Dolpy.
	 Nag-usap-usap ang magkakaibigan tungkol sa anunsyong ipinaalam ng isda ngunit mababatid mong walang interes dito si Alice.
	“Sumali tayo sa paligsahan sa pabilisan sa paglangoy Alice at Dolly.” Sabi ni Dolpy sa mga kaibigan.
	“Sege, sege sumali tayo. Ngayon pa lamang ay magsasanay na ako para manalo.” Sagot ni Dolly.
	“Kayo na lang mga kaibigan. Susuportahan ko nalang kayo.” Ang sabi ni Alice sa kanyang mga kaibigan.
	“Bakit naman Alice?” Tanong ni Dolly
	“Kasi hindi ako bagay sa ganyang mga gawain. Nahihiya rin ako baka mapagtawanan lang ako ng ibang mga isda.” Ang sagot ni Alice sa mga kaibigan.
	“Huwag kang mahihiya Alice. Ang dapat mong gawin ay magtiwala sa iyong sarili.” Ang sabi ni Dolly.
	“Oo nga Alice, magtiwala ka sa sarili mong kakayahan.” Dagdag ni Doply.
	“Kaya ko ba talaga? baka mapahiya lng ako sa harap ng iba.” Kinakabahang sabi ni Alice.
	“Kayang-kaya mo yan Alice. Paano natin malalamang hindi mo kaya kung hindi natin susubukan.” Dolly
	“Tama. Alam naming kaya mo kasi tuwing naglalaro tayo ng habulan ang bilis mong makalangoy dahil hugis torpedo mong katawan. Alam naming mabilis kang lumangoy kung gagalingan mo lang at kung magtitiwala ka sa sarili mong kakayahan.” Dagdag ni Dolpy.
	“Sege susubukan ko aking mga kaibigan. Salamat sa mga sinabi ninyo. Ngayon sisikapin kung pagtiwalaan ang aking sarili at ang aking kakayahan.
	Nang makauwi ng bahay si Alice ay nagpaalam siya sa kanyang Ama at Ina na sasali siya sa paligsahan sa paglangoy.
	“Nay, Tay pwede po ba akong sumali sa paligsahan na gaganapin sa susunod na araw?” Sabi ni Alice 
	“Talaga ba anak? Ito ang unang beses na nagpaalam kang sumali na isang kumpitisyon. Masaya ako ang naisip mong sumali.” Sagot ng kanyang Itay.
	“Oo nga anak. Masaya ako ay sinusubukan mon ang sumali sa ganyang mga Gawain. Kasi sa mga ganyang Gawain ka matututo ng mga leskyon sa buhay.” Ika ni Inang Bariles.
	“Pero kinakabahan talaga ako Inay at Itay. Natatakot akong mapagtawanan.” Ang sabi ng Alice sa mga magulang.
	“Anak, hindi mo malalaman kung hindi mo susubukan. Wala naming mawawala sa iyo kung susubukan mo. Manalo o matalo ang importante ay masaya ka at mayroon kang mga matutunan. Lagi mo lamang tandaan na magaling ka. May kakayahan ka. Ang kulang sa iyo ay magtiwala sa iyong sarili at yang ang pinakamahalaga.” Sabi ni Inay.
	“Alam mo ba anak, ang lahi natin ay mga maggaling lumangoy dahil sa desenyo ng ating katawan na hugis torpedo. Nakakatulong ang kanilang mga palikpik na bawasan ang pagkaladkad sa tubig, na naangkop sa hugis torpedo nating katawan upang matulungan tayong makamit ang mabilis na paglanggoy. Hindi mo ba alam na ang iyong lolo ay sumasali sa ganyang paligsahan at kampeon sa paglangoy. Kaya pagtiwalaan mo ang sarili mong kakayahan anak, yan ang mapapapanalo sa iyo.” Ang sabi ng Itay ni Alice.
	“Salamat po Inay at Itay. Tatandaan ko po ang sinabi ninyo.”Sagot ni Alice.
	
	Habang hinihintay ang araw ng paligsahan ay ginugugol ng magkakaibigan ang oras para mag-ensayo. Tinutulungan nila ang isa’t isa para maging handa sa araw ng paligsahan.
	Dumating na nga ang araw ng paligsahan. Maraming mga isda ang dumalo upang manood sa kumpitisyon.
	“Ang daming mga isda, lalo tuloy akong kinabahan. Paano kung pagtawanan nila ako? Ayaw ko ng ipagpatuloy ang pagsali sa paligsahan” takot na sabi ni Alice sa kayang mga magulang.
	“Tandaan mo ang mga sinabi naming sa iyon anak. Ang pinakamahalagang sandatang gamitin mo ay ang tiwala sa sarili.” Sabi ng kanyang Itay.
	Nawala ang kaba ni Alice Bariles sa mga sinabing iyon ng kanyang itay. Ito ay nagbigay lakas loob sa kanya na ipagpatuloy ang laban at pagtiwalaan ang sariling kakayahan.
	“Alice Handa ka na ba?” Tanong ng kaibigang si Dolly.	
	“Oo Dolly, may kunting kaba pero alam kong kakayanin ko ito.” Sagot ni Alice sa kaibigan.
	“Masaya kaming marinig iyan Alice. Galingan nating tatlo.” Dagdag ni  Dolpy.
	Nagsimula na nga paligsahan. Sa tunog ng isang kabibi na hudyat ng pasisimula, sabay-sabay na lumangoy ang mga kalahok. Ang bawat isa ay gustong makamit ang unang karangalan. Mahigpit ang naging labanan. Ngunit sa huli ay nakamit ni Alice Bariles ang pinakamabilis na langgoy na siyang naghatid sa kanya sa tagumpay.

