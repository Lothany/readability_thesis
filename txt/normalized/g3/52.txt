Ito si Mariam! Isa siyang muslim! Ang batang laging tampulan ng tukso ng mga bata sa labasan! Naiiba kasi ang kanyang pisikal na anyo sa ibang bata! Higit na mas kayumanggi ang kulay niya! May dayuhang dugo ang kanyang tatay! Arabo ang lolo ni Mariam! Nakatira ang pamilya ni Mariam sa San Vicente isang purok sa Barangay West Lungsod ng General Santos sa Mindanao! Dikit-dikit ang mga bahay sa lugar na ito! Ito ay malapit sa dagat!Katunayan sa likod ng kanilang bahay makikita ang dalampasigan! Si Aling Fatima ang ina ni Mariam Umi ang tawag ni Mariam sa kanya! Isa siyang tindera sa palengke at ang kanyang ama naman na si Mang Abdul ay isang mangingisda at Ama o Baba naman ang tawag niya kay Mang Abdul! Bihira sa bahay si Mang Abdul kasi ilang buwan din sila sa laot! Malalaking tuna ang kinukuha nila! Kilala ang General Santos dahil sa Tuna! Sabi pa nga Tuna Capital of the Philippines ito! Tone-toneladang tuna ang nahuhuli at ikinakalakal sa ibat ibang lugar sa bansa maging sa ibang bansa! Kaya ipinagmamalaki ni Mariam ito sa kanyang mga pinsan sa Marawi! Isang araw maingay ang mga bata sa labasan ng kanto! Baluga Baluga !!! tukso ni Boboy kay Mariam! Nagtawanan ang ibang bata na nakaupo sa tindahan ni Aling Soling! Inutusan kasi ng ina si Mariam na bumili ng suka sa tindahan! Bakit ka ba ganyan Boboy Hindi naman kita inaano ah wika ni Mariam! Ang itim -itim mo kasi nakangising tugon ni Boboy! Tingnan mo kami - kulay kayumanggi tunay na Pinoy! Eh ano naman si Caloy! Ang puti-puti eh di--- Amerikano! sabat ni Oye! Ha! Ha! Ha! Ha nagtawanan ang lahat! Mangiyak-ngiyak na umuwi si Mariam! Napansin ni Aling Fatima ang mukha ng anak! Napaano ka! tanong ni Aling Fatima sa anak! Nadapa ka ba! ‘Asan ang suka na ipinabili ko sa iyo! nagtatakang tanong ni Aling Fatima! Ikinuwento ni Mariam sa Umi niya ang nangyari sa labasan! Huwag mo na silang pansinin! Huwag ka rin makipag- away ha ! Hindi matutuwa si Allah sa iyo! Hamo’t kausapin ko si Kumareng Lita tungkol sa inasal ni Boboy! Di ba magkaibigan naman kayo! Sadyang mapagbiro lang talaga si Boboy pagaalo ni Aling Fatima sa anak! Opo sagot ni Mariam! Nakangiti na at tila napatawad na ang kalaro! Araw ng Sabado! Mataas na ang sikat ng araw! Sarap maligo! Tara na sa dagat anyaya ni Boboy sa mga kalaro! Sigi tara na kayo sabat naman ni Atong sa ibang kalaro! Masayang lumangoy at naglaro ang mga bata sa dagat! Nakipaghabulan ang iba sa mga alon! Ang iba naman ay nasa kalayuan nagpaligsahan sa paglangoy! Si Mariam naman ay nakamasid lamang sa bintana nila! Katatapos lang niyang maglinis ng bahay! Nasa palengke na kasi ang ina! Araw ng Palengke ngayon at maraming parukyano! Maraming gulay at prutas ang ihahatid mula sa mga taniman! May esparago at pinya mula pa sa Polomolok! Saging at sebuyas naman mula sa San Jose! Sigurado abala si Umi niya! Napukaw si Mariam sa kanyang pag-iisip nang marinig ang malakas na sigaw mula sa mga bata sa dagat! Saklolo!!! Saklolo!!! Si Boboy nalunod! Dali-daling tumakbo patungo ng dagat si Mariam! Kailangan tulungan niya si Boboy! Mabilis na lumangoy si Mariam patungo kay Buboy na kalahati braso na lamang ang makikita mula sa tubig! Agad sinunggaban niya si Boboy at dinala sa dalmpasigan! Maraming tao na ang nasa dalampasigan at tumakbong sinalubong sila Mariam! Pinalakpakan nila si Mariam! Mabuhay si Mariam!!!! sigaw ng mga tao! Binigyan ni Mang Lando ng Pangunang Lunas si Boboy! Napaubo si Boboy! Matamlay itong napaupo! Nagpasalamat si Aling Lita at nakaligtas ang anak! Salamat sa inyong lahat lalong-lalo na kay Mariam! Tumulo ang luha ni Aling Lita sa tuwa! Hinarap ni Boboy si Mariam at nahihiyang nagsabi Mariam salamat at sinagip mo ang buhay ko kahit hindi ako naging mabait sa iyo! Patawad! Pangako hinding-hindi na kita tuksuhin! Tama sabat ni Aling Lita! Boboy kung naiiba man si Mariam ay hindi ito kabawasan sa kanyang pagkatao! Hindi niya kasalanan na iba ang kulay ng balat niya! Dapat respetuhin mo ang mga batang tulad niya ano man ang katayuan nila sa buhay paniniwala o kaanyuan! Pantay-pantay kayo ng karapatan sa batas at sa mata ng Diyos bilang bata! Tingnan mo si Mariam pa ang nakaligtas ng buhay mo! Salamat uli Mariam nahihiyang sabi ni Boboy Walang anuman Boboy! Pinapatawad na kita tugon naman ni Mariam! Nagpalakpakan ang lahat nang biglang sumabat si Mang Lando! Napansin ko na maraming bata pa dito sa ating purok ang hindi marunong maglangoy! Mahalagang kasanayan sa buhay ang paglalangoy! Kaya magbibigay ang barangay natin ng libreng pagsasanay sa paglalangoy tuwing Sabado dito sa dagat! Magpalista lamang sa kalihim ng barangay! Yeheey!!!!! Sigaw ng lahat! Masayang nagpalakpakan ang lahat sa mabuting balita!