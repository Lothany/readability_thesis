	Sa isang magandang siyudad  ng Heneral Santos may isang batang nag-aaral sa mababang paaralan ng Calumpang, siya ay si Manuela, mabait at pautal-utal kung magsasalita, kung kayat lagi itong tinutukso ng kanyang mga kalase.

	Isang umaga[1], sa loob ng klasrum habang ito ay naka-upo, lumapit ang kanyang kaklase na si Anna sabay tapik sa kanyang balikat, napangiwi sa sakit si Manuela dahil malakas ang pagkakatapik nito.     
     “Anna may problema ba?” tanong ni Manuela. 
     “Nasaan na yung pinapagawa ko sayong takdang-aralin[2] sa MAPEH?” 
     “Ha? ah eh… pasensya na naiwan ko kasi sa traysikel ang mga gamit kong pang drowing[3], pwede bang bukas nalang?”  
     “Sige Manuela, bukas ko nalang kukunin ang pinapagawa ko sayo” sabay talikod nito.	
     Ganoon na lang[4] lagi ang nararanasan ni Manuela sa kanyang mga kaklase[5] kung hindi mabulyawan palagi itong nakakarinig ng kung anu-anong salita mula sa mga kaklase nito.
	Sa isang banda, meron naman itong kaibigan na malapit sa kanya[6] si Carlito na lagi rin[7]g kumakampi sa kanya[8].  Nakita nga ni Carlito si Manuela na malungkot, kaya pinuntahan niya ito.
     “Oy! Manuela, bakit ka ba nandito sa likud ng klasrum natin?” bati nito. 
     “Ikaw[9] pala iyan, Carlito?  Eh, nagpapahangin lang ako,” ang sabi nito. 
     “Nagpapahangin o umiiwas ka na naman sa grupo nila Anna?” ang sagot ni Carlito. 
     “Huwag nga natin silang pag-usapan.  Halika, pagsaluhan natin itong baon kong kamote, masarap ito.” 
	Kinahapunan, habang naglilinis si Manuela may nakita itong bagay na naka balot sa supot. 
     “Hala! ano kaya ito?  Bakit may supot sa upuan ko?” Pagkabukas nito, nabigla siya at ito pala ay krayola, pero kakaiba ito sabi niya. Habang hawak niya ang krayola bigla namang dumating si Anna kasama ang kanyang mga kaibigan. 
     “Manuela sabi mo wala kang gamit pang drowing, eh ano pala yang hawak mo?” tanong nito na siyang ikinabigla ni Manuela. 
     “Ha? Eh di naman sa akin ito.”  
     “Palusot ka pa, bukas ha? yung pinapagawa ko sayo!”
     Lingid sa kaalaman ni Anna narinig pala ito ni Carlito at pinagsabihan niya ito. “Ano ka ba Anna?  Ano na naman yang ginagawa mo kay Manuela? Itigil muna yan, kapag hindi ka tumigil isusumbong kita kay titser Shiela.” 
     Sa narinig na mga salita mula kay Carlito, bigla itong umalis kasama ang kanyang mga kaibigan.
     “Salamat Carlito sa pagtatanggol mo sa akin.”
     “Wala iyon Manuela, basta andito lang ako.”
     “Salamat.  O, sige mauna na ako sa iyo, magkikita nalang tayo bukas.”
	Kinabukasan, sa loob ng klasrum, nagtaka  si Manuela ni wala man lang naghanap sa nakita nyang  krayola.  Nang dumating na ang kanilang guro… “
     “Magandang umaga mga bata?” “Magandang umaga po titser Shiela,” sabay-sabay na bati ng mga mag-aaral. 
     “Ngayong araw, magkakaroon tayo ng eliminasyon sa poster making contest para sa ating nalalapit na selebrasyon ng Linggo ng Wika na may temang ‘Filipino at mga Katutubong Wika: Kasangkapan sa Pagtuklas at Paglikha.’  Sino sa inyo ang gustong sumali?” Tanong ni Bb. Shiela Bombita. 
     Tumaas ng kamay si Manuela, “ako po titser! Nagsitawanan ang lahat lalung-lalo na si Anna. 
     “Ha ha ha. Ano? sasali ka Manuela?” Huwag na! matatalo ka lang,” sabi nito sa kanya. Biglang nagsalita ang kanilang guro. “Mga bata huwag niyong pagsalitaan ng ganyan si Manuela hindi niyo pa lubos nakita ang kanyang kakayahan. 
     “Tama! Titser magaling si Manuela!” sabat naman ni Carlito na halatang pinapagaan nito ang kalooban ng kaibigan. 
     “Tama iyan Carlito. Oh! ano Manuela, sasali ka ba?” “Opo, Bb. Bombita,” sagot naman ni Manuela.  Sa narinig na sambit ni Manuela.  Makikitang nagngingitngit sa galit si Anna at mga kaibigan nito, na halatang di sang-ayon sa gustong pagsali ni Manuela sa kompetisyon. “Sige Manuela ihanda ang iyong mga gamit at bukas na bukas din magkakaroon tayo ng eliminasyon at ikaw ang magiging kalahok ng ating klase”. “Salamat po Bb. Bombita” nakangiting sabi ni Manuela. “Kayang kaya mo yan Manuela, alam ko ikaw ang mananalo sa kompetisyon” sabi naman ni Carlito.

	Kinabukasan, nakahanda na si Manuela para sa eliminasyon. “Handa ka na ba Manuela?” tanong ni Bb. Bombita. “Opo titser!” Sambit nito. Nang biglang pumasok si Anna… “titser puwede po ba akong sumali?” “Talaga ba Anna?”  “Opo! sasali po ako”. “Sige isasali kita pero sa kabilang seksyon kita ilalagay dahil wala silang kalahok, okey lang ba sa’yo?” “ Okey lang po” sagot ni Anna. “Gusto kong ako ang mananalo at hindi ang Manuelang iyan!”
 	Sa araw ng kompetisyon, kanya-kanyang puwesto ang mga mag-aaral upang saksihan ang kaganapan ng nasabing patimpalak. “Manuela gudlak sa’yo, galingan mo ha?” “Salamat sayo Carlito”. Nang marinig ni Anna ay biglang itong nagsabi…”Ako ang mananalo sa patimpalak na’to Manuela, hindi ikaw!” Tumingin lamang si Manuela kay Anna.
	Bago nagsimula ang kompetisyon, may napansin si Manuela nawawala na naman ang kanyang mga gamit. Nalungkot ito at natanong ang sarili , sino naman ang kumuha ng mga gamit ko? Matapos ko kaya ito na kulang ang gamit? Nang biglang may narinig ito mula sa kaniyang bag, “Manuela,  ako ito si Kraya ang napulot mong krayola!” Nabigla si Manuela sa narinig. “Ha? Krayola! nagsasalita ka?” “Oo, ako nga si Kraya”.  “Huwag kang maingay baka marinig ka nila”. “Hindi nila ako nakikita, ikaw lang ang nakakita sa akin!” “Ano?” “Oo, ang ka klase mong si Anna ang nagnakaw ng gamit mo?” “Ha! Si Anna?”  “Oo, huwag kang mag-alala alam ko ikaw ang mananalo sa kompetisyon, kaya galingan mo!”  “Salamat Kraya”.
	At nagsimula na nga ang kompetisyon. Abalang-abala ang lahat ng kalahok sa kanilang ginagawa. Habang si Anna ay nagtataka ito kay Manuela dahil tuloy lang ito sa kanyang ginagawa kahit alam niya sa sarili kung ano ang ginawa nito sa mga gamit ni Manuela. 
     Makaraan ang ilang oras, natapos na ang kompetisyon at masayang masaya ang lahat lalong-lalo na ang klase ni Bb. Bombita dahil natapos ni Manuela ang kanyang gawain sa tamang oras. “Binabati kita Manuela, ang ganda ng gawa mo  tinapos mo sa tamang oras at akmang-akma pa sa tema”.  “Salamat po Bb. Bombita”. 
     Dumating ang resulta ng kompetisyon. “At ang nagwagi sa unang pwesto sa kompetisyong  Poster Making  ay si…Manuela Dimaculangan”. “Yeheyyyy! panalo si Manuela”,  sigaw ni Carlito.
     Masayang masaya si Manuela sa pagka panalo nito sa patimpalak. Ganon din ang nararamdam ng kaibigang si Carlito. “Binabati kita Manuela,” “salamat Carlito, isa ka sa nagbigay lakas loob sa akin”, “Wala yon, masaya ako sa tagumpay mo Manuela” ang sabi ni Carlito.
     Sa kabila ng kasiyahan nila Manuela at Carlito ay yon din ang lungkot na makikita sa mukha ni Anna. Di matanggap nito ang pagkatalo. Lumapit si Manuela kay Anna at sinabing, “binabati kita Anna dahil naipakita mo ang iyong galing at kakayahan”. “Ang yabang naman nito. magtutuos pa tayo Manuela”, sabay alis pagkasabi nito. Hindi matanggap ni Anna ang pagka panalo ni  Manuela.

     Kinabukasan, inanunsyo ni Bb. Bombita sa klase ang resulta ng kompetisyon. “Mga bata, kahapon isinagawa ang patimpalak para sa poster making. Sa mga lumiban kahapon at di pa alam ang resulta. Nagwagi sa ikatlong puwesto si Anna Montemayor at si Manuela Dimaculangan ang nakakuha ng unang puwesto. Kapwa sila magagaling ngunit naipakita ni Manuela ang kanyang husay at kakayahan sa pagguhit. Binabati namin kayo Manuela at Anna , ang sabay bati ng mga kamag-aral. At biglang lumapit si Anna kay Manuela, “Binabati kita Manuela at akoy humihingi ng tawad sa mga nagawa ko. Nagkamali ako sa pagkakilala sayo” sabay yakap nito kay Manuela. “Salamat Anna”.
     
     Sa huling tagpo sa loob ng klasrum ay nagyakapan sina Manuela at Anna at masayang-masaya ang lahat sa mga tagpong iyon.

Lagyan ng kuwit pagkatapos ng salitang umaga.
tama:   takdang-aralin
nagpapahiwatig ng bullying.  paki rephrase ng mga direct na usapan.
ihiwalay ang salita
lagyan ng kuwit
lagyan ng kuwit
ring
pakitama
capitalize
