Ako si Juan, sampung (10) taong gulang at ulilang lubos. Ipinanganak na
mahirap lamang subalit sa kabila ng kahirapan ay pinalaki ako ng aking mga
magulang na responsable at may takot sa Diyos. Sa murang edad ay natuto na
ako ng mga gawaing bahay at maghanap buhay para may makain sa araw-araw.

Paggising sa umaga ay agad akong nagdarasal at nililigpit ko ang aking hinigaan. Matapos kong magligpit ay nagluluto na ako ng aking almusal pati na rin ng baon ko sa pangangalakal. Bago ako umalis ng bahay ay kumakain muna ako saka dumeretso sa lugar kung saan maraming basura, na ang puwede kong pagkakitaan. Subalit ngayong araw ay kaunti lamang ang aking nakalakal kaya nagpasya akong umuwi na lamang at bumalik kinabukasan.

