Sa isang misteryosong anyong tubig, may mga lipon ng mga talangka na nakatira sa mahiwagang ilog. Ito ay tahanan ng mga di pang karaniwang pamilya ng mga alimango na pinamumunuan ni Haring Amango, Kilala siya bilang matikas na pinuno na may mala-bakal at matutlis na kuko sa kanilang hukbo.

Sila ay galing sa angkang katang na may makikintab na mga balat, at mayroong matatalas na sipit. Sila ang pinakamailap at pinakamabangis na pamilya ng talangka. Sa bawat hakbang na kanilang pakikipagsapalaran sa madilim na ilalim ng tubig, ang kanilang mga kamay at paa ay may kakaibang galaw upang protektahan ang mga sarili at magampanan ang tungkuling malinis ang ilog na nasasakupan.

Ngunit hindi lang sa bangis at bagsik kilala ang mga talangkang Alimang. kundi sa kanilang kakaibang katangian. Sila ay agresibo at teritoryal. Ang mga lalaking katang ay mga makitid at matutulis na tiyan subalit sila ay mga oportunistikong mandaragit at mangangalakal na kumakain ng mga insekto at mga patay na hayop sa ilog na tumutulong sa pag - agnas ng mga organikong bagay. Samantala ang mga babaeng katang hindi man kasing tulis ng kuko ay meron naman silang malalapad at bilugang tiyan na nagsisilbing pugad para sa kanilang itlog sa pagpaparami ng lahi na kalaunay nagiging batang - katang mandirigma. Sa mga babaeng katang, lumot ang paboritong pagkain.

Sa angkan ng Alimang, ay may katangi - tanging katang na tinatago si haring Amango. Siya ay si Kitang. Si Kitang ay lumaking napaliligiran na ng mga kapatid na babae sa halip na mga lalaki. Ito ay dahil hindi tugma ang kanyang sukat sa tikas, malapad ang tiyan, mapurol ang kuko at kupad kung gumapang.

Ang kanyang katawan ay namumukod-tangi sa ibang katang dahil hindi patulis ang kanyang sipit bagkus higit na mas makinang ang kanyang balat at may kakaibang kulay sa lahat. “Ang kawawa kong apo,” paniniwala ni Haring Amango na mayroong karamdaman ang bunsong apo. Kaya naman hindi siya isinasama ng hari na lumusong sa lupa. Palagi siyang nasa lilim ng halamang-ilog kasama ang mga babaeng katang. Hindi katulad ng iba, hindi siya kuntento sa pagiging simpleng katang. Tanong niya parati sa sarili niya, “Bakit ako naiiba?” ang palaging pagdamdam ni Kitang.

“Hindi ka maaaring pumunta sa lupa, Kitang, sobrang mapanganib doon para sa lamyang katang na katulad mo,” babala ng hari sa kanya. “Opo, mahal na hari” ang tanging sagot ni Kitang sa bawat paghingi niya ng paalam upang sumama sa hukbo ng mandirigma.

Ang tanging tungkuling iniatang sa kanya ay ang pagsisilbi ng pagkain sa mga nangitngitlog na katang. “Kitang, gutom na ako!” Sabay na bulyaw ng mga buntis na katang sa kanya. “Naku! Ubos na ang berdeng lumot sa lalagyan, nakakahilo para sa kanila ang Kitangging lumot na natira,” sambit niya. “Paano na yan? Hindi pwedeng magutom ang mga buntis baka makunan,” sigaw ng kumadronang katang.

“Ako ang bahala tungkulin ko eto,” taas sipit na gapang ni Kitang. Una at huling beses ko itong pasaway kay haring Amango. “Ngayon, ipagmamalaki kong may silbi din ako,” sambit ni Kitang. Habang siya ay gumagapang sa ibabaw ng lupa, nakita niya ang isang malaking palumpong na may kamangha-manghang ilaw. Dahan-dahang lumapit si Kitang dito. “Minsang lang naman ito at baka andito ang hukbong nagdadala ng pagkaing lumot. Kahit na nagdadalawang isip, pinasok niya pa rin ang masukal na palumpong at sa kanyang gulat, “Woah! Anong uri ng kaharian ito? Bakit matatamlay at kulay Kitanggi ang mga halamang dahon?”

Sa pagkamangha, naakit ang batang katang na umakyat sa puno sa pagbabasakaling makita mula sa itaas ng puno ang mga hukbong katang. Nanatili siyang tahimik at marahang inisa-isa ang halos lantang sanga ng palumpon. “Ngayon lang ako nakakita ng sanga na matamlay!” muling sambit ni Kitang. Kaya naman pinisil nito ang unang sanga hanggang sa, “Aray! Ano ba? Alam mong natutulog itong uod, Bakit mo ba ako iniistorbo?” tanong ng uod. “Pasensiya ka na, akala ko kasi sanga ka lang. Patawarin mo ako,” tugon ni Kitang. “Sige patatawarin kita ngunit maari bang malaman kung ano ang iyong pangalan? At paano ka nakapasok sa palumpong?” Matapos tanungin ng uod, nagpakilala ang alimango sa kanya. “Ahhhh, i-i-i ikaw si Kitang? Ikaw ang bunsong apo ni Haring Amango?” utal-utal na sagot ng uod. “Ako nga pala si Mabaya. Isa ako sa mga tagapangalaga. Trabaho ko ang pagpapanatili ng tingkad na kulay rosas ng mga bulalak.”

Sa kalituhan, hindi napigilan ni Kitang na mapakamot sa kanyang noo. “Nakita mo ba ang hukbong talangka?, tanong ni Kitang kay Mabaya. “Wala rito, baka nasa unahan ng halamanan.” Para mapanatag ang katang, iminungkahi ni Mabaya na gumapang pa ito sa karugtong na sanga upang tanungin ang iba pang tagapangalaga. Agad namang sinunod ni Kitang ang mungkahi.

Nang makarating sa pangalawang sanga, agad nitong kinalabit ang uod na kulay dalandan at muling nagpakilala. “Magandang araw, ako nga pala si...” “Kitang? Tama ba ako?” sagot ng uod.
“Paano mo nalaman ang pangalan ko?” “Ako si Kahel, tagabalanse ng init ng araw. Malakas ang aking pandama. Narinig ko kayong nag-uusap ni Mabaya sa ibaba,” sambit nito. Kung ikaw ang tagabalanse ng init ni araw, bakit hindi ka sunog?” pag-uusap nila. Masyado tayong malayo para masunog sa araw.
Ako kasi ang nagbibigay lilim at silong mula sa init niya.” “Hmmm, kakaibang katangian mayroon ka Kahel.
Parang ako,” pagyayabang ni Kitang. “O, siya sige tumuloy ka na. wala rito

Sa pananabik, ay gumapang papaakyat sa susunod na sanga ang katang. Sa di kalayuan, ay naririnig niyang may nagtatalo na dalawang uod. Kaya nilapitan niya ito at nakinig sa usapan tungkol sa huling patak ng dahon na galing sa mahiwagang kahoy na pagkain ng mga tagpangalaga. “Ako ang unang nakakita ng dahon sa ilalim ng sanga.” “Subalit ako ang nag-aabuno nito upang mamunga, Asul. Alam mo namang isang beses sa isang taon lamang namumunga ang puno ng palumpon.” “Ahh, basta akin itong huling butil ng dahon, Kunig.” “Hindi pwede! Ibigay mo sa akin iyan. Huwag mong angkinin ang hindi sa iyo.” Ngunit nahulog ito sa aking paanan. Kaya ako ang kakain nito. Baka nakakalimutan mong ako ang may dugong-bughaw sa ating dalawa, Kunig.” “Bughaw nga ang dugo mo, pero hindi ka naman nakakatulong.”

Nang akmang mag-aagawan ang mga uod, kumaripas ng gapang si Kitang at sinubukang awatin ang dalawang tagapangalaga. Habang paaakyat si Kitang, natapon ang mahiwagang dahon na pinag-aagawan ni Asul at Kunig sa kanyang direksiyon. “Tama na! Tama naaaaaa,” sigaw ni Kitang nang di inakalang nalunok ang munting dahon na nahulog sa pag-aagawan. Natahimik ang lahat. Wala ni isa sa mga tagapangalaga ang nakaimik dahil alam nilang iba ang epekto ng dahon kapag nalunok ng isang dayuhan.

Pagkalipas ng ilang minuto, “Aray, Araaaaaaaaay!”, sumisigaw si Kitang sa kati. Nabulabog ang buong palumpon kaya naman nagdasaan ang lahat ng mga uod na tagabantay kay Kitang. Maya-maya pa’y nararamdaman niyang may tumutubo sa loob ng kanyang mga sipit pati na rin sa katawan nito.

Naramdaman din nitong humigpit ang kanyang balat. “Anong nanyayari sa akin?”, tanong ng alimango. Habang hindi mapakali si Kitang, manghang-mangha naman ang pitong uod sa pagmamasid sa nangyayari sa katawan ng alimango. Napapansin nilang nag-iiba ang kulay ng balat nito. Unti-unting napalitan ng di mawaring kulay ang mala rosas nitong panlabas na kaanyuan. Matapos ang ilang oras ng pagkabalisa, huminahon ang pakiramdam ni Kitang. Tila naglahong bigla ang lahat ng pananakit, pangangati, at paghigpit ng kanyang buong katawan.

“Ayon sa alamat, mamamatay ang lahat ng bakawan kasama ang mga lumot na nakapalibot dito. Isa lamang ang natatanging paraan upang ito’y bigyang-buhay muli, ang ialay ng mga tagapangalaga o di kaya ay sinumang nilalang na makakain ng mahiwagang dahon ang kanilang sarili sa lupa at magsilbing pataba ng mahiwagang puno.” “Hindi, maaari! Kung kayong lahat ang mag-sasakripisyo upang buhayin ang nasabing puno, mawawalan ng kulay itong paligid, mawawalan ng balanse sa ekolohiya at higit sa lahat magugutom ang mga babaeng katang”

Walang pag-aalinlangang gumapang nang marahan si Kitang papalapit sa puno. Dahan-dahan siyang nagbungkal gamit ang kanyang dalawang sipit upang maipasok ang katawan sa ilalim ng ugat ng puno. Maya-maya pa ay nagsimulang gumalaw ang lupa at hinay-hinay na sinipsip ng mga ugat ang laman ng alimango. Kasabay ng paglaho ng liwanag sa paligid. Nagdilim ang buong kapaligiran. Nanahimik ng ilang segundo ang mga uod, at sabay-sabay silang naghikbian. Hanggang lumakas nang lumakas ang iyak ng mga ito.

Sa di kalayuan ay narinig ng hari ang hagulgol ng mga uod. Hindi na nagdalawang isip si Haring Amango at pinuntahan ang pangyayari. Nang makita ang katawan ng apo, na namilipit ito sa hirap at hindi makaimik. Dumaloy ang luha sa kanyang mga mata at sinabing, “Kitang, apo ko. Patawarin mo ako sa paghihigpit ko sa iyo. Sa kabila nito, nakuha mo pang isakripisyo ang iyong buhay,” mga salitang namutawi kay Haring Amango habang humahagulgol.”

Dahan-dahan namang gumalaw ang mga ugat ng puno habang ito ay nagkakaroon ng maliit na sanga. Umusbong ang mga bulaklak na kasingtingkad ni Mabaya. Namutawi sa hangin ang banas kagaya ng init na nagmumula kay Kahel. Sumigla ang palibot na may dalang sikhay tulad ni Kunig. Bumalik ang bughaw sa kulay ng kalangitan na minimithi ni Asul. Habang sina Indigo at Lila ay pinag-isa ang damdamin nang masaksihan ang balanse ng araw at buwan. Nagniningas ang apoy sa damdamin ng lahat habang pinagmamasdan na unti-unting nanumbalik ang kasaganahan ng puno kasama ang mga halamang dagat na pinapalupotan ng mga lumot. Namunga ito ng masaganang berdeng lumot.
