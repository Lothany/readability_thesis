     Sa baryo Mambuhaw bayan ng Capiz nakatira si Lando, ang batang puno ng mga pangarap sa buhay. Sa tuwing ito ay nasa kanilang bukid habang nagpapastol ng kanilang mga kambing, palagi itong may dala dalang radyo upang makikinig ng mga paborito nitong tugtugin. Hilig niya ang kumanta at magaling ito sa larangan ng musika, kaya naman hindi puwedeng wala itong bitbit na radyo habang nagpapastol ito sa kanilang bukirin.

	Isang umaga araw ng sabado, habang nakikinig ng radyo si Lando napakinggan niya ang isang anunsyo, “Magandang araw mga giliw naming tagapakinig, lalong lalo na diyan sa mga taga baryo Mambuhaw  na magkakaroon po tayo ng singing contest na gaganapin sa darating na sabado, Mayo 27. Sa mga gustong sumali ay maaring mag palista lamang sa inyong barangay at hanapin ang inyong tserman.” “Naku! sasali ako sa singing contest na iyon.” Bulong ni Lando sa sarili.  “Kailangan kung mag-ensayo para manalo ako”

	Ganoon nga ang ginawa ni Lando, araw-araw na itong nag eensayo sa paborito niyang awitin.. “Ang kailangan mo tibay ng loob kung mayrong pagsubok man. Ang Liwanag ay di magtatagal at muling mamamasdan….” Isa sa mga linyang maririnig mula sa awiting paborito  ni Lando. 
      Lingid sa kaalaman ni Lando ay nanduon pala ang kanyang ama, si tatay Rufino nakikinig habang nag eensayo ito. “Hay naku Lando, andiyan ka na naman sa pagkanta mo, di ka ba susuko diyan noong nakaraang buwan sumali ka din sa contest duon sa kabilang baryo. Ano napala mo, wala? Kaya ako sayo, atupagin mo nalang yong mga kambing natin. Hindi yang pagkanta kanta mo.” “Eh, tang gusto ko lang po subukan ulit kaya nga ako nag eensayo baka manalo na ako ngayon.” ang sabi ni Lando. “Bahala ka, basta huwag mong pababayaan yong mga alaga nating kambing.” Opo! Itay, sagot naman ni Lando. Simpli lang naman ang mga pangarap ni Lando ang makatapos ng pag-aaral at maging tanyag na mang-aawit. 
      
      Halos araw-araw nag eensayo si Lando nang biglang dumating ang kanyang Inay, si nanay Feng na galing Negros dahil binisita  niya ang kanyang lola Trining. “Inay, mabuti at dumating na kayo, kumusta na po ang lola Trining”? ang tanong ni Lando, “Mabuti naman anak si lola mo, kamusta naman ang mga alaga mong kambing”? Ok, lang naman po sila Inay., sagot ni Lando? May sasabihin po pala ako Inay, magkakaroon po ng singing contest sa barangay natin at sasali po ako”. “Talaga anak, naku! galingan mo at proud na proud kami sayo ng tatay mo” ang sabi ng nanay ni Lando. “Pero si tatay ‘Nay parang di naman po siya proud sa akin”? “Naku! Huwag mong sabihin yan, proud sayo ang tatay mo anak.” “Salamat po sa inyo Nay” sambit ni Lando.
      Habang papalapit na ang kompetisyon, di na mapakali si Lando. “Kailangan galingan ko ngayon upang makuha ko ang unang puwesto at maipagmalaki ako ng aking mga magulang, lalo na si tatay. At nagsisimula na nga sa pag eensayo si Lando.
      “Kung hindi ngayon ang panahon, na para sa iyo, huwag maiinip dahil ganyan ang buhay sa mundo…..”
      Ang kailangan moy tibay ng loob kung mayrong pagsubok man, ang liwanag ay di magtatagal at muling mamamasdan ikot ng mundo ay hindi laging pighatit , kasawian..”
      Sa di kalayuan, nagmamasid pala si tatay Rufino habang nag-eensayo si Lando. Halatang nagngingilid ang mga luha habang nakikinig sa awiting kinakabisado ng kanyang anak. “Ang galing ng boses ng anak ko.” Bulong nito sa sarili. “Di mo lang alam anak na proud na proud si tatay sayo” dagdag pa nito. 
      
      Sa di inaasahan, napansin ni Lando na anduon pala sa likuran ang tatay Rufino niya. “Itay, kanina pa po ba kayo riyan”? “Ah, hindi anak, kararating ko lang” sabi ng tatay sa kanya. “Ituloy mo lang ang pag-eensayo mo anak at gagalingan mo ha, manunuod ako sayo”. “Salamat tatay”, biglang niyakap ni Lando ang kanyang tatay.
      
      Dumating ang araw ng kompetisyon, at handang handa na si Lando sa kanyang magiging performans. At nanduon din sa gilid ng entablado ang kanyang nanay Feng at Tatay Rufino. Habang papalapit na ang oras ni Lando, eksayted na ang kanyang mga magulang upang pakinggan ang kanyang inihandang awitin.
      “At para sa susunod na kalahok, mula sa purok mambuhaw ating tatawagin si Lando Dela Cruz” ang tawag ng tagapagdaloy. Naghihiyawan sa palakpakan ang mga manunood, lalong-lalo na ang mga magulang ni Lando. 
      “Kung hindi ngayon ang panahon, na para sa iyo, huwag maiinip dahil ganyan ang buhay sa mundo…..”
      Ang kailangan moy tibay ng loob kung mayrong pagsubok man, ang liwanag ay di magtatagal at muling mamamasdan ikot ng mundo ay hindi laging pighatit , kasawian..”
      Habang pinapanood ni tatay Rufino si Lando, halong kaba at eksaytment ang nararamdaman nito. “Kaya mo yan Lando,” bulong nito sa sarili. At natapos ang performans ni Lando ng matiwasay. “Anak , ang galing-galing mo, sabi ng kanyang nanay Feng.” Salamat, Inay, Itay”. 
      Habang inaantay ang resulta ng mga hurado, lumapit ang isang lalaki sa mga magulang ni Lando at nagpakilala.”Kumusta po kayo? Ako po si Gng. Ben Peña, kayo po ba ang mga magulang nito na magaling kumanta? “Ay , opo kami nga po.” Anong grado na po ba si Lando.” tanong nito.
      “Nasa ikatlong grado na po si Lando namin, Sir Ben.” “Alam niyo ang galing po ng boses niya, at hindi ako makakapaniwala na nasa ikatlong grado lang siya, akala ko binata na kasi ang buo ng boses niya at tiyak ko siya ang mananalo ngayong gabi” ang sabi pa nito. “Naku salamat naman po Sir Ben sa tiwala mo.” ang sabi ni nanay Feng. 
      Nasa kalagitnaan ng pag-uusap sila Sir Ben at mga magulang ni Lando, nang biglang pumasok ang tagapagdaloy ng programa upang ibigay ang hatol ng mga hurado. “Handa na ba ang lahat”? ang sabi nito. “Ngayon ang nagkamit ng unang gantimpala,,ay si Lando Dela Cruz.” Anunsiyo ng tagapagdaloy. 
      “Yeheyyy”, napasigaw nang malakas ang mga magulang ni Lando. Tuwang-tuwa ang lahat sa pagka panalo nito. Walang masidlan ng tuwa si Lando sa kanyang naabot na tagumpay. At kanyang napatunayan sa gabing ito na walang imposible kung tayo ay magpupursige at magtiwala sa sarili.
