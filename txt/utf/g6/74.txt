Isa sa kasalukuyang hinaharap natin ay isang pandemya, ang COVID-9. Lahat ng bansa ay naapektuhan. Marami na ang tinamaan ng sakit, at binawian ng buhay. Kaya gusto ng ating gobyerno na sumunod tayo sa pinapairal na batas upang maiwasan ito. Isa na riyan ay ang paglimita ng mga taong lumalabas. 

Si Ryan ay labing-isang taong gulang at nasa ika-anim na baitang. Sinabihan na siya ng kanyang ina na huwag lumabas. Hindi lang iyon siya mismo ay nakapanood ng mga bababala sa telebisyon at narinig pa sa radyo. Pati ang mga paraan tulad ng paghuhugas ng kamay, paggamit ng mask at faceshield sa mga pinahihintulutang lumabas ay alam niya. Alam niya ring kabilang siya sa mga bawal lumabas.

Isang buwan, dalawang buwan ang nakalipas at sinunod ni Ryan ang nasabing umiiral na patakaran. Ngunit isang araw dahil sa nababagot na siya sa kanilang bahay siya ay tumakas at namasyal na walang face mask at face shield. Hindi niya alam na isa pala sa kasakay niya sa sasakyang pampasahero ay positibo na sa sakit na COVID-19.

