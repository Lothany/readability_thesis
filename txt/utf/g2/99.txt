Ang Puerto Princesa Subterranean River National Park (PPSRNP) ay makikita
sa Palawan. Ito ay matatagpuan sa hilagang kanlurang bahagi ng Puerto Princesa.

Ipinapakita sa tanyag na pook na ito ang mga higanteng limestone na nasa
kuwebang pinalolooban ng ilog. Ibaâ€™t ibang kamangha-manghang hugis ang nabuo mula sa limestone sa loob ng kuweba. Ang ilog ay tinatayang 8.2 kilometro ang haba at ito ay tumutuloy sa dagat. Ang kagandahan nito ang dahilan kung bakit nakilala ang Puerto Princesa Underground River bilang isa sa Pitong New Wonders of Nature.

Makikita sa paligid ng ilog ang kabundukan at kagubatan. Ang makapal na
kagubatan ang nagsisilbing tahanan ng ilang hayop na pambihira at endangered. Sa baybayin naman nito makikita ang halamang bakawan at mga coral reefs. Mula nang maitalaga ang Puerto Princesa Underground River bilang isa sa Pitong New Wonders of Nature, dumami na ang mga taong gustong makita ito, maging Pilipino man o dayuhan.

Maliban sa pagsakay sa bangka upang makita ang limestone sa loob ng
kuweba, marami pang maaring gawin dito na ikasasaya ng mga turista.
Kinagigiliwan ng mga bisita rito ang jungle trekking, wildlife watching, mangrove forest tour at paglangoy sa tabing dagat na puti ang buhangin.

