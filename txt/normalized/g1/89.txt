Quinta: Narinig ko sa balita na talagang malakas ang paparating na bagyo sa atin ngayong gabi! Sadyang maigting na paghahanda ang ginagawa ng karamihan sa aming lugar! Rolly: Oo nga! Sobrang nakatatakot pa naman kapag may bagyo! Narinig mo ba ang malalakas na pagpukpok ng martilyo kanina! Sa bahay namin iyon! Talagang mabilis kumilos si tatay! Sinigurado kasi ni tatay na hindi kami matatanggalan ng bubong! Siony: Kami rin ay naging abala! Maingat naming isinilid ang aming gamit sa plastik at sa mga malalaking megabox upang kahit mapasok kami ng ulan o baha ay walang mababasa! Ulysses: Tama! Iyan rin ang aming ginawa sa bahay at bukod pa riyan nag-imbak kami ng maraming pagkain tulad ng de-lata bigas at noodles! Nagcharge na rin kami ng aming mga cellphone at flashlight upang may magamit kaming pailaw kapag madilim tiyak na mawawalan ng kuryente! Quinta: Mabuti naman! O Ulysses tinatawag ka nang nanay mo! Ulysses: Ah Opo paalam na muna! Kailangan naming magmadali para mag-evacuate hindi gaanong matibay ang bahay namin gaya ng mga bahay ninyo! Mas mainam na lumipat kami bago dumating ang bagyo kasi mahirap kapag malakas na ang ulan at hangin! Rolly: Oh siya sige! Babalik na rin kami sa aming mga bahay tiyak na hinahanap na kami ng aming mga magulang! Makulimlim na ang kalangitan at medyo lumalakas na rin ang hangin! Siony: Sige paalam! Mag-ingat tayong lahat! Taimtim tayong manalangin upang humina ang bagyo!